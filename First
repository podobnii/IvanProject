<html>
    <table>
    <body>
        <header>
        </header>
        <main style="font-size:60px; text-align:center">GitHub
Матеріал з Вікіпедії — вільної енциклопедії.
Перейти до навігаціїПерейти до пошуку
GitHub
англ. GitHub
Font Awesome 5 brands github.svg GitHub logo 2013.svg
Посилання	github.com
Гасло (девіз)	Social Coding
Комерційний	Так
Тип	спільне керування версіями
Реєстрація	необов'язкова для перегляду
Мови	англійська
Власник	Microsoft Corporation[1]
Засновник	Tom Preston-Wernerd, Chris Wanstrathd і P. J. Hyettd
Започатковано	10 квітня 2008 (14 років)[2]
Стан	в безперервному процесі роботи
Рейтинг Alexa	77[3]
Адреса офісу	Сан-Франциско
CMNS: GitHub у Вікісховищі
GitHub — один з найбільших вебсервісів для спільної розробки програмного забезпечення. Існують безкоштовні та платні тарифні плани користування сайтом. Базується на системі керування версіями Git і розроблений на Ruby on Rails і Erlang компанією GitHub, Inc (раніше Logical Awesome).

Сервіс безкоштовний для проєктів з відкритим вихідним кодом, з наданням користувачам усіх своїх можливостей (включаючи SSL), а для окремих індивідуальних проєктів пропонуються різні платні тарифні плани.

21 вересня 2011 року кількість користувачів стала більшою за мільйон.[4]


Зміст
1	Історія
2	Можливості
3	Опис
4	Ліцензії репозиторіїв
5	Компанія
6	Популярність
7	Блокування сервісу
8	Топ Github розробників в Україні
9	Примітки
Історія
24 лютого 2009 року в бесіді, яка відбувалась в штаб-квартирі Yahoo!, команда GitHub оголосила, що протягом першого року перебування в режимі онлайн, GitHub накопичив понад 46 000 публічних репозитаріїв, з яких 17 000 були створені лише за попередній місяць. У той час близько 6 200 репозитаріїв принаймні один раз робили форк, і 4600 робили мердж (злиття двох гілок в одну). 23 грудня 2013 року компанія GitHub оголосила що кількість репозиторіїв становить 10 мільйонів.[5]

У червні 2015 року компанія GitHub відкрила свій перший офіс поза межами США — у Японії.[6]

29 липня 2015 року компанія GitHub оголосила про збільшення фінансування на 250 мільйонів доларів у рамках круглого столу під керівництвом Sequoia Capital. Раунд оцінив компанію приблизно в 2 мільярди доларів.[7]

У 2016 році GitHub зайняв 14 місце у списку Forbes Cloud 100.[8]

4 червня 2018 корпорація Microsoft купує Github за 7,5 млрд доларів. [9]

У липні 2020 року архів сайту за лютий розміром 21 ТБ поміщено в Арктичний світовий архів[10][11]

Можливості
Розробники сайту називають GitHub «соціальною мережею для розробників».

Окрім розміщення коду, учасники можуть спілкуватись, коментувати редагування один одного, а також слідкувати за новинами знайомих. За допомогою широких можливостей Git програмісти можуть поєднувати свої репозиторії — GitHub дає зручний інтерфейс для цього і може показувати вклад кожного учасника в вигляді дерева.

Для проєктів є особисті сторінки, невеликі Вікі та система відстеження помилок. Прямо на сайті можна дивитись файли проєктів з підсвічуванням синтаксису для більшості мов програмування.

На платних тарифних планах можна створювати приватні репозиторії, доступні обмеженому колу користувачів.
Є можливість прямого додавання нових файлів в свій репозиторій через вебінтерфейс сервісу
Код проєктів можна не лише скопіювати через Git, але й завантажити у вигляді архіву. (Для цього достатньо додати /zipball/master/ в кінець адресного рядка.)
Окрім Git, сервіс підтримує отримання і редагування коду через SVN[12][13] і Mercurial.
На сайті є pastebin-сервіс[14] для швидкої публікації фрагментів коду.
Зберігання документації, включаючи автоматично відтворювані файли README у різних форматах файлів типу Markdown.
Вкладені списки завдань у файлах
Візуалізація геопросторових даних
3D-рендеринг файлів, які можна попередньо переглянути, використовуючи новий інтегрований переглядач файлів STL, який відображає файли на «3D canvas». Переглядач підтримує WebGL і Three.js.
Внутрішній формат PSD для Photoshop з можливістю попередньо перегляду та порівняння з попередніми версіями того самого файлу.
Раніше Ruby-проєкти могли бути автоматично опубліковані в RubyGems-репозиторії сервісу, але в жовтні 2009 GitHub відмовився від цього сервісу.

Опис
Сайт має елементи соціальної мережі — крім розміщення коду розробники можуть спілкуватися, коментувати редагування один одного, стежити за новинами знайомих. Також існує можливість об'єднувати різні репозиторії, в тому числі і такі, що мають різних власників.

Для проєктів є персональні сторінки, Вікі та система відстеження помилок. Прямо на сайті можна переглядати файли проєктів, реалізовано підсвічування синтаксису для більшості мов програмування. На платних тарифних планах можна працювати з сервісом через SSL та показувати репозиторій тільки визначеним користувачам. Сам код проєктів можна отримати не тільки через Git, а і завантажити звичайний архівний файл. Також на сайті є pastebin-сервіс для швидкої публікації фрагментів коду.

Ліцензії репозиторіїв
Умови надання послуг GitHub не вимагають, щоб проєкти публічних програм, розміщених на GitHub, відповідали визначенню Open Source. З цієї причини важливо, щоб користувачі та розробники, які мали намір використати програмне забезпечення, знайдене на GitHub, могли прочитати ліцензію на програмне забезпечення в репозиторії (зазвичай знаходяться у файлі під назвою «LICENSE», «LICENSE.txt» або з аналогічною назвою), щоб визначити, чи відповідає це програмне забезпечення їх потребам. Загальні положення та умови використання сервісу передбачають наступне: «Якщо ви налаштуєте ваші репозиторії для публічного перегляду, ви дозволяєте іншим користувачам переглядати та розгортати ваші репозиторії».[15]

Компанія
Перша назва компанії Logical Awesome LLC. Станом на грудень 2012 року компанія GitHub, Inc. була організацією без менеджерів середнього рівня; іншими словами, «кожен є менеджером» (самоврядування). Працівники можуть вибрати роботу над цікавими для них проєктами (відкрите розміщення). Проте заробітна плата встановлюється керівником.[16]

У 2014 році компанія GitHub, Inc. організувала команду менеджерів середньої ланки.[17]

Популярність
Перший приватний репозиторій був створений 12 січня 2008 р. До кінця 2011 в проєкті вже було зареєстровано більше мільйона користувачів та більше двох мільйонів репозиторіїв.

В кінці 2008 GitHub отримав нагороду як «Кращий стартап-дебют».

GitHub найбільше популярний серед Ruby-розробників. Крім того, багато великих IT-компаній розміщують свої офіційні репозиторії на цьому сервісі:

Facebook[18]
Twitter[19]
Google
HP webOS[20]
Yahoo[21]
Perl[22][23]
Erlang
Scala[24][25]
Ruby on Rails[26]
CyanogenMod[27]
PHP[28]
JUnit
jQuery
Prototype
MooTools
Microsoft
osCommerce
Valve[29]
Apple[30]
В 2017 році АНБ США відкрило деякі свої проєкти і опублікувало їх на GitHub. Нині на сторінці опубліковані 32 проєкти програми Technology Transfer Program (TTP). Дана програма призначена для передачі розроблених АНБ технологій промисловим компаніям, а також науковим і дослідницьким організаціям. TTP може похвалитися значним портфоліо патентів в різноманітних сферах. Деякі опубліковані на GitHub проєкти були розроблені давно і були доступні в інтернеті і раніше (наприклад, SELinux).[31]

Блокування сервісу
3 грудня 2014 року GitHub було заблоковано в Росії протягом кількох днів за опубліковані користувачами посібники з самогубства.[32]

31 грудня 2014 року GitHub було заблоковано в Індії (разом з 31 іншими вебсайтами) за опубліковану користувачами інформацію про ІДІЛ. 10 січня 2015 року GitHub було розблоковано. Знову ж таки, 12 вересня 2015 року GitHub було заблоковано по всій Індії. Сайт незабаром розблоковано.[33]

26 березня 2015 року GitHub став жертвою масштабної DDOS-атаки, яка тривала більше 118 годин. Напад, який, як виявилось, походив з Китаю, і в першу чергу був націлений на вміст GitHub, що описує способи обходу інтернет-цензури.[34][35][36]

8 жовтня 2016 року турецький уряд заблокував доступ до GitHub, щоб запобігти витоку інформації з email-листування міністра енергетики, електронну пошту якого було зламано.[37]

Топ Github розробників в Україні
GitHub налічує 24 тисячі користувачів з України. Open source займаються звичайні користувачі та провідні українські IT-компанії — Yalantis, Cleveroad, Devlight, Stfalcon та Alterplay. Найпопулярніші в Україні мови програмування за версією GitHub — це JavaScript, Java, PHP, Python та Ruby.
    <img src="https://user-images.githubusercontent.com/3369400/133268513-5bfe2f93-4402-42c9-a403-81c9e86934b6.jpeg">
    <img src="https://www.ixbt.com/img/n1/news/2022/3/5/github_large.jpg">
        </main>
        <footer>
        </footer>
    </body>
    </table>
</html>
